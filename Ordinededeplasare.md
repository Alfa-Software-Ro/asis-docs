---
title: Ordine de deplasare
layout: home
parent: Contabilitate generala
nav_order: 2
has_children: false
---
# Modulul Ordine de deplasare


Modulul de **Ordine de deplasare din ASiS ERP** este o componentă a sistemului ERP care permite gestionarea și monitorizarea deplasărilor angajaților în cadrul oricărei companii. 
Acest modul are scopul de a asigura un control eficient al deplasărilor, în conformitate cu politicile și regulamentele companiei. 

Modulul Ordine de deplasare se interfațează în mod direct cu **modulul Avansuri, Deconturi și Foi de parcurs** din cadrul aceluiași sistem integrat - ASiS ERP, cu scopul de a trata integrat datele dintr-o companie. 
Modulul digitalizează relația între angajați (în deplasare) și departamentul de Contabilitate din orice companie care utlizează sistemul ASiS ERP.

In mod normal, documentul Ordin de deplasare (delegatie) se intocmeste pentru fiecare deplasare, de catre persoana care urmeaza sa efectueze deplasarea si este un document contabil justificativ care serveste la decontarea cheltuielilor efectuate in deplasare, la acordarea de avansuri pentru delegatie si la stabilirea diferentelor de primit sau de restituit. 

**Modulul Ordine de deplasare din cadrul ASiS ERP inlocuieste completarea manuala a documentului cu introducerea/validarea de informatii in sistemul ERP in macheta structurata cu acelasi nume; tine evidenta ordinelor de deplasare, a documentelor atasate unei deplasari, a cheltuielilor, a avansurilor si a sumelor de primit/de restituit  - in format digital, mod automat, eliminand pe cat posibil introducerea de date si mergand pe ideea de validare de date/verificare a corectitudinii lor.**

Datele sunt inregistrate in acest modul/ in sistemul ASiS ERP, indiferent de sosirea documentelor fizice la sediu.

# Beneficiile utilizării modulului Ordine de deplasare
Beneficiile sunt evidente pentru firmele de construcții, cu șantiere deschise în diverse locații, departe de sediul central și pentru firmele de transport marfă.

### 1. Optimizează costurile operaționale. 
Prin eliminarea timpilor redundanți sau manuali de execuție și prin implementarea notificărilor automate pentru pașii de aprobare următori;

### 2. Eficientizează operațiunile
Prin utilizarea unei soluții intuitive și automate; încărcarea automată a documentelor, interpretarea lor si realizarea automată a calculului sumelor restituite sau de restituit pe baza avansurilor acordate sau a bugetelor setate.

### 3. Reduce riscul de eroare umană. 
Datorită automatizării fluxului de documente și a generării ordinului de deplasare.

### 4. Elimină timpii “morți” până la primirea fizică a documentelor justificative pentru o deplasare.


# Cum funcționează modulul de Ordine de deplasare?

Crearea și gestionarea ordinelor de deplasare poate fi făcută în back-office (din aplicația desktop) sau de pe telefonul mobil al angajatului aflat în deplasare. De obicei, dacă există posibilitatea, deschiderea Ordinelor de deplasare, introducerea sau modificarea datelor se realizează din **aplicația desktop/back-office.**
De pe aplicația de Mobile se încarcă cu precadere pozele cu documentele justificative. Există posibilitatea de a introduce date și din aplicația de Mobile, dar deoarece e utilizată “on the go” funcționalitățile ei trebuie să fie cât mai simplu și intuitiv de accesat și utilizat.
**In aplicatia de back-office, pozele sunt vizibile instantaneu, ulterior existand posibilitatea de a le OCR-iza și de a regasi datele structurat în sistemul ERP.**


Dacă se apelează la o arhivă digitală omologată pentru pozele făcute documentelor, ele au valoare juridică la orice control ANAF.

Prin intermediul modulului Ordine de deplasare sunt gestionate următoarele aspecte:
### 1. Crearea și gestionarea ordinelor de deplasare
### 2. Aprobarea și validarea ordinelor de deplasare: 
Ordinele de deplasare pot fi trimise pentru aprobare către persoanele responsabile printr-un singur click, de pe telefonul mobil de către angajații aflați în deplasare.  Ordinele de deplasare se pot valida și aproba sau respinge de către manageri în funcție de politica organizației, printr-un singur click.
### 3. Integrarea cu sistemul de contabilitate: 
Modulul de ordine de deplasare se integrează automat cu sistemul de contabilitate al organizației pentru a gestiona și urmări cheltuielile asociate cu deplasările, cum ar fi transportul, cazarea și diurna.
### 4. Integrarea cu sistemul de salarizare: 
Diurnele introduse în Modulul de ordine de deplasare dau efect în aplicația de Salarizare ASiS ERP.
### 5. Generarea rapoartelor și analiza datelor: 
Sistemul poate genera rapoarte detaliate referitoare la deplasările efectuate, cum ar fi numărul de deplasări, costurile asociate, kilometri parcurși etc. Aceste rapoarte pot fi utilizate pentru analize ulterioare și luarea deciziilor în ceea ce privește gestionarea deplasărilor.
### 6. Notificări și alerte: 
Sistemul poate trimite notificări și alerte către angajați și manageri în legătură cu statusul și modificările aduse ordinelor de deplasare, astfel încât toți cei implicați să fie informați în timp util.

Modulul de ordine de deplasare din ASiS ERP poate fi personalizat în funcție de nevoile și procesele organizației, iar beneficiile includ o mai bună gestionare a deplasărilor, reducerea costurilor, o mai mare eficiență și o mai mare transparență în ceea ce privește activitățile de deplasare ale angajaților.

# Fluxuri operaționale în cadrul modului Ordine de deplasare: 

Modulul ține evidența ordinelor de deplasare făcând managementul documentelor de deplasare în format digital, indiferent de primirea/existența documentelor fizice la sediu/contabilitate. 
Un ordin de deplasare poate fi pe un **singur decont sau un decont poate sa contina mai multe ordine de deplasare.**

Modulul de Ordine de deplasare din ASiS ERP dispune de **o machetă care poate fi accesată din back-office (aplicația desktop) și de o aplicație disponibilă de pe telefonul mobil -ASiSmobile.** Cele 2 interfețe de operare/introducere a datelor aparțin aceluiași sistem - ASiS ERP. Datele introduse într-una dintre ele pot fi vizualizate/modificate în cealaltă. 

Aplicatia mobilă a sistemului ASiS ERP permite încărcarea pozelor privind documentele legate de o deplasare și ulterior OCR-izarea lor și regăsirea datelor structurat în sistemul ERP.


## In aplicatia de back-office:
![](../../assets/capturi/Ordin de deplasare -back-office.png)
- Se pot vizualiza/modifica Ordine de deplasare initiate de pe telefonul mobil sau se pot introduce noi ordine de deplasare.
- La deschiderea unui nou ordin de deplasare, se poate introduce **Comanda** in campul aferent astfel incat toate cheltuielile asociate unui ordin de deplasare se duc direct pe centrul de cost in cauza.
- La deschiderea unui ordin de deplasare, se poate seta un anumit **buget** de deplasare in campul aferent, acesta tinand evidenta cheltuielilor previzionate versus realizate.
- Persoanelor care pleaca in delegatie li se poate atribui in aplicatie **un card de firma** pentru deconturi. Acesta se completeaza automat atunci cand se introduce numele persoanei pentru care se deschide un Ordin de deplasare, din aplicatia de back- office.
- Exista posibilitatea de a vizualiza toate deconturile deschise pe o anumita persoana prin **apasarea butonului Spatiu** pe campul Decont din antetul machetei Ordin de deplasare.
- In macheta Ordine de deplasare se pot inregistra inclusiv avansurile acordate, iar acestea dau efect automat in Registrul de plati-incasari din ASiS ERP


## Pe mobil: 
În acest moment, ordinele de deplasare deschise pentru o anumită persoană sunt vizibile pe mobil astfel: poză

**Încarcă fișiere spre decontare:** Aplicatia ASiSmobile e legată de aplicația Cammscanner (aplicatie de scanat poze - la rezolutie foarte buna) și din Cammscanner se încarcă documentele legate de deplasare (în general, în format PDF).


## În aplicația de back-office, se poate vizualiza documentul încărcat în sistem. 
De asemenea acesta se poate deschide, iar butonul de **Operare** deschide o macheta (Interpretare ordin de deplasare) care permite interpretarea documentului prin OCR-izare astfel:
- Se selecteaza tipul de document: factura, bon fiscal, plată diverse, diurnă
- Se deschide fișierul încărcat. Se selecteaza un câmp din fișierul deschis. Acesta va fi evidențiat cu galben și la click dreapta se alege ce reprezintă acel număr/acea denumire. O dată selectat, el va apărea în câmpul corespunzator (de exemplu numărul facturii la câmpul Factura, etc).
- Operarea unei facturi prin OCR-izare genereaza automat și recepția aferentă ei în sistemul ASiS ERP.
- bifa **Finalizare document** din macheta de OCR-izare, permite operarea mai multor poziții pe o recepție, de exemplu.
- dacă punem bifa **Factură plătită** - incasarea apare în Registru legată de decont


# Alte informații despre modulul Ordine de deplasare

- De pe mobil, aplicatia e desemnată unui utilizator și toate datele legate de acel utilizator, introduse din alte module ale sistemului ERP, sunt completate automat, inclusiv cardul de firma.
- Există și un formular de Ordin de deplasare care poate fi generat automat din sistem.
- Există o monedă principală a decontului și se pot face plăți în mai multe monede prin intermediul unui card dat șoferului
- Diurna adăugată în macheta Ordine de deplasare se propagă în Registru și în partea de salarizare - pe fluturaș
- Există și o altă metodă de a face calculul de diurne: automat, printr-un modul dedicat de diurne și poate fi virat pe cardul salariaților, dacă e un calcul complicat. 




