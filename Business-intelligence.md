---
title: Business Intelligence
layout: home
nav_order: 50
has_children: false
---
# Business Intelligence (ASiS BI)
Adesea managerii sunt puşi în situaţia de a lua decizii rapide privind activitatea companiei. Aceasta face necesară existența informaţiilor corecte, iar graficele interactive Business Intelligence (desktop sau de pe telefonul mobil) vine în întâmpinarea acestor nevoi şi transformă datele existente în sistem în informaţii de calitate.

Soluția ASiS BI ofera suport tuturor sectoarelor de business dintr-o companie prin eficientizarea proceselor decizionale și generarea de insight-uri utile pentru performanță. **Business Intelligence (BI) este o platformă smart de grafice interactive, instrumente de analiză a datelor și rapoarte intuitive concepute pentru colectarea informațiilor, analiza activității și gestionarea datelor aferente operațiunilor de afaceri în timp real.**

![](../../assets/capturi/BI Profit si Pierdere ASiS ERP.png)

- ASiS BI permite **analiza economico-financiară sau operațională a datelor** fie prin dasboard-uri interactive (indicatori grafici), fie prin intermediul rapoartelor.
- Datele folosite pentru rapoarte și grafice sunt cele introduse şi prelucrate în celelalte aplicaţii ale sistemului integrat ASiS ERP.
- În cazul indicatorilor din ASiS BI, reprezentarea lor grafică poate fi **detaliată pe nivele, după orice criteriu/element definit și sub orice format: coloane, bare, linii, plăcinte, ceasuri, etc. Gradul de detaliere al informațiilor rămâne la latitudinea beneficiarului (de exemplu vânzări dupa lună, client, grupă de produse, județ, magazin).**
- Dashboardurile interactive permit definirea unor proprietăți extinse ale acestor indicatori cum ar fi: **valoare standard/de referință, trend, valoare previzionată și definirea semnificației valorilor indicatorilor (ex: slabă, medie, bună).**

# Beneficiile utilizarii ASiS BI (Business Intelligence)

## 1. ASiS BI (Business Intelligence) oferă informații relevante într-un mod intuitiv și familiar
Pornind de la datele existente deja în sistemul ASiS ERP, ASiS BI ordonează și interpretează datele transformându-le în informații în timp real. Prezentate în evoluție, dashboardurile interactive ASiS BI oferă utilizatorilor o experiență user-friendly uimitoare. Există posibilitatea de detaliere a fiecărui element grafic printr-un singur click, oferind astfel o imagine clară a oricărui element de la macro la cel mai mic detaliu.

ASiS BI este practic o sinteză de grafice interactive, corelate între ele. Interactivitatea este experiența semnificativă – față de rapoartele standard hartie sau PDF. Vorbim despre un instrument cu utilizare zilnică unde fiecare click se traduce în filtrare, previzionare sau detaliere pe principiul drill-down în istoricul de date. Informația merge în adâncimea problemei și deschide „sursele de proveniență”.

Practic, cu cât utilizatorii de BI aleg să intre în detaliu, vor descoperi corelații sau anomalii privind activitatea companiei și vor putea să ia decizii extrem de rapid. De exemplu, în contextul fluctuațiilor de prețuri mai ales la materii prime – o companie vrea să știe dacă creșterea cifrei de afaceri este o creștere cantitativă sau doar legată de prețuri. ASiS.BI (Business Intelligence)  e cel mai bun instrument pentru a da răspunsul așteptat.

## 2. Oferă tablouri de bord personalizate
Unul dintre cele mai importante avantaje oferite de ASiS BI este posibilitatea de customizare a diferitelor tablouri de bord, conform nevoilor și cerințelor individuale ale companiei tale. Există posibilitatea de customizare a rapoartelor și graficelor predefinite din ASiS BI, dar și posibilitatea de a construi altele de la zero,conform nevoilor existente în companie. Aceasta oferă siguranță companiilor în obținerea prioritară a datelor relevante.

## 3. Oferă un set de dasboarduri predefinite pentru fiecare verticală de business
În prezent, peste 100 de companii care utilizează sistemul ERP ASiS, au ales și aplicația de Business Intelligence de la Alfa Software. Cuprinzând un spectru larg de verticale de business în portofoliul nostru, am reușit să configurăm seturi predefinite de rapoarte și dashboarduri interactive, ready-to-use, pentru fiecare arie de interes. Cele mai interesante sunt **Profit și pierdere, Cash-flow, Vânzări, Salarii, Stocuri sau Costuri de producție.**

## 4. Asigură instrumente avansate de previziune
Valorificarea oportunităților și minimizarea riscurilor sunt vitale pentru susținerea creșterii companiei tale. ASiS BI oferă instrumentele necesare pentru realizarea analizelor predictive, care scot în prim-plan indicatorii performanței viitoare a afacerii, cum ar fi riscurile și vânzările potențiale. În acest fel, oportunitățile pot fi identificate din timp, iar deciziile de urmărire a acestora sunt bazate pe date reale. De exemplu, dashboardul Cash-flow din ASiS BI poate arăta atât cash-flow-ul lunilor trecute, dar, pe baza unor algoritmi de recurență și scadenței facturilor, se poate face inclusiv o previziune de cash-flowului.

## 5. Este o aplicație embeded ASiS ERP
Accesul la ASiS BI se realizează direct din platforma ASiS ERP. Utilizatorii își văd rapoartele și graficele configurate special pentru ei, pot lucra colaborativ și schimba prioritățile foarte rapid în funcție de ce le “spun” datele.


