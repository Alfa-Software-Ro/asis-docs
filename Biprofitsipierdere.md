---
title: BI Profit și pierdere
layout: home
parent: Business Intelligence
nav_order: 1
has_children: false
---
# Analiza afacerii: Profit și pierdere (P&L) prin Business Intelligence

![](../../assets/capturi/BI P&L in ASiS ERP - general)

**Analiza Profit și Pierdere (P&L) oferă o imagine de ansamblu asupra veniturilor, costurilor și profitabilității unei companii. Este esențială pentru evaluarea sănătății financiare a afacerii și pentru luarea deciziilor strategice informate.** Prin BI, P&L poate fi analizată în profunzime, permițând identificarea tendințelor, adevăratelor provocări și oportunităților de creștere. Utilizarea soluțiilor de BI în analiza P&L permite companiilor să înțeleagă mai bine impactul diferitelor factori asupra profitabilității și să ia măsuri corective în timp util.

## Colectarea și integrarea datelor pentru o analiză eficientă P&L
Pentru a realiza o analiză P&L eficientă, este necesară colectarea și integrarea datelor financiare relevante.  Sistemul de BI de la Alfa Software **extrage automat datele din ASiS ERP** și permite obținerea unei viziuni complete și actualizate asupra performanței financiare a companiei, eliminând nevoia de a colecta și compila manual informațiile.

## Analiza și vizualizarea datelor in raportul P&L din ASiS BI (Business Intelligence)
Business Intelligence oferă instrumente puternice pentru analiza și vizualizarea datelor P&L. Grafice, tabele interactive și rapoarte personalizate permit managerilor și echipelor financiare să identifice tendințe, să compare performanța în perioade diferite și să detecteze anomalii sau discrepanțe. De asemenea, se pot aplica filtre și segmentări pentru a obține o înțelegere mai detaliată a performanței în funcție de regiuni, produse sau alte criterii relevante. Vizualizarea intuitivă a datelor facilitează înțelegerea și comunicarea rezultatelor în cadrul companiei.

## Cum funcționează P&L în ASiS ERP?
În sistemul ERP toate documentele introduse sunt încadrate automat pe indicatorii definiți pentru P&L printr-o tabelă special creată pentru asta. 

![](../../assets/capturi/P&L - Indicatori P&L definiti.png)

Acest sistem de categorisire nu e vizibil pentru utilizatorii obișnuiți. Dar contează în momentul în care se dă un **calcul automat de Profit și pierdere** pentru o entitate și se face o analiză de date detaliată pe indicatorii din Profit și pierdere.
Există “în spate” o bifă de “Total” care permite vizualizarea anumitor indicatori ca și sume totale (prin cumularea tuturor documentelor de pe un indicator). Dacă nu se pune această bifă, există posibilitatea de detaliere a acestor indicatori, document cu document.

Afișarea sintetică și analitică a datelor are loc astfel:
- prin **detaliere pe luni sau ani a veniturilor operaționale, a cheltuielilor operaționale, a profitului net, EDITDA**
- toate cele de mai sus comparativ cu **un buget/target setat pe luna/an sau raportat la anul precedent.** Raportat la un buget sau la anul precedent, toate datele vor fi semnalizate corespunzător (cu verde - dacă se încadrează în buget, cu roșu - dacă e depășit bugetul). 
- Prima pagină a indicatorului P&L prezintă sintetic (overview) **situația profitului net la nivel de firmă.**
- A doua pagină prezintă tot sintetic fiecare indicator din Profit și pierdere (de exemplu - venituri operaționale)
- A treia pagină - **Detalierea lunară** arată evoluția indicatorilor din P&L pe fiecare lună din an. De aici, se pot exporta datele într-un Excel pentru a fi analizate și altfel, pentru a face calcule pentru un buget și apoi sa fie importat acest buget. Click pe iconul de Buget din dreptul fiecărui indicator. Bugetul se modifică ca și sumă sau cași procent.
- A patra pagină - **Venituri** - poate fi făcută detalierea oricărui venit
- A 5-a pagină - **Cheltuieli** - poate fi făcută detalierea oricărei cheltuieli

## Cum sunt gestionate locurile de muncă în BI P&L?
Există o variantă a analizei de Profit și pierdere la nivel de loc de muncă. Se pot vedea cheltuielile și veniturile directe pe un loc de muncă, dar și cele generale, repartizate. Se poate analiza profitul direct legat de un loc de muncă, dar și cel de după repartizarea unor cheltuieli generale.






