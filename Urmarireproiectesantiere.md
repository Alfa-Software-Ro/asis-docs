---
title: Urmărire proiecte șantiere
layout: home
nav_order: 2
has_children: false
---
Urmărire Proiecte
 Urmărirea proiectelor presupune urmărirea modului de realizare și stadiul fiecărui proiect de construcții, instalații sau alte proiecte complexe.

Aceasta înseamnă că în ASiS are loc:

- Descrierea tehnică a proiectului (arborescent) cu accent pe: devize construcții, articole de deviz, coeficienți de deviz, recapitulații
- Generarea sau preluarea pontajului pe proiecte, direct de pe șantiere
- Urmărirea cantităților de materiale și comparația cu necesarul normat aferent proiectelor
- Gestionarea și urmărirea contractelor cu furnizorii de materiale și servicii necesare realizării proiectelor
- Postcalcul și situația comparativă a costurilor în raport cu valoarea contractată a proiectelor

Configurarea aplicațiilor ASiS ERP pentru obiectivul urmăririi proiectelor poate conține:

- Pregătirea activității – definire / preluare tehnologii (articole de deviz sau tehnologii generice predefinite), stabilire centre de cost și resurse specifice activității
- Planificare lucrări și realizare deviz estimativ – antecalculație
- Fișe de lucru, pe etape, resurse, centre
- Note de necesitate (necesar de aprovizionare)
- Comenzi interne sau pentru terţi (fișa tehnologică)
- Planul de operaţii cu timpi unitari şi tarife de manoperă

Pe șantiere, personalul dedicat (inginerii) beneficiază de acces în timp real la sistemul integrat ASiS ERP prin intermediul componentei ASiSmobile. Aceasta aplicație poate fi accesată de pe smartphone sau tablete dotate cu Android sau IOS, în mod securizat, pe bază de utilizator și parolă.

- Datele introduse pot fi identificate rapid pe proiectele la care lucrează utilizatorii, deoarece accesul în sistem se face pe bază de identificator și parolă.
- Pontajul de șantiere se realizează prin diferența față de zilele anterioare, limitându-se cât mai mult posibil timpul destinat operării de pe telefonul mobil. S-a mers pe varianta de validare a informațiilor existente și acolo unde e cazul de modificare a lor. Nu e necesară deci introducerea de fiecare dată a componenței echipei și a orelor lucrate de fiecare membru al ei. Se preiau automat orele lucrate din ziua anterioară și se operează eventualele modificări (concediu de odihnă, medical, etc) pentru ziua în curs.
- Pentru a atesta recepția de materiale pe șantier, responsabilul de șantier face poză cu telefonul mobil documentului primit o dată cu transportul de materiale. Poza se încarcă automat în baza de date ASiS ERP, iar la sediul central sunt operate toate documentele de acest gen. Trimiterea efectivă a documentelor are loc ulterior, dar până când acestea sosesc la sediul central, ele sunt deja operate în sistemul ERP.
- Pentru utilajele care se folosesc pe un șantier, inginerii întocmesc foi de parcurs/lucru, le fac poză, le încarcă în ASiS, operarea urmând să aibă loc la sediul central.
