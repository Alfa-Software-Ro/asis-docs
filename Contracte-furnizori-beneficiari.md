---
title: Contracte furnizori/beneficiari
layout: home
nav_order: 10
has_children: false
parent: Contracte si comenzi
---
# Contracte furnizori/beneficiari



Modulul Contracte furnizori/beneficiari realizează urmărirea tuturor tipurilor de contracte cu terții, respectiv de furnizori, beneficiari, leasing, rate, închirieri. Pentru fiecare contract se poate stabili un responsabil, o persoană de contact, termen de valabilitate, astfel că pentru un terț pot exista simultan mai multe contracte, chiar de același tip dar pe articole sau termene diferite.

Permite actualizarea contractelor pe articole sau grupe de articole, cu cantități și/sau preţuri contractate, discounturi.
Se pot gestiona cantitățile contractate pe termene, astfel că există o bază pentru generarea automată a comenzilor periodice.
Există posibilitatea de ataşare a unor fișiere (PDF, Word, Excel, JPG, etc.), cum ar fi contractele sau actele adiționale scanate, fisiere cu anexele de detaliere, clauze, etc.
În cursul implementării se pot configura diverse câmpuri specifice, în vederea descrierii exacte a relației contractuale.
Pentru prestatorii de servicii pe bază de abonament se folosește modulul de Contracte servicii, care permite definirea elementelor repetitive la nivel lunar, trimestrial, anual, etc. concomitent cu pozițiile de servicii ocazionale, toate aceste elemente generând automat facturile.
Se poate lucra cu ”Acte adiționale”, cu jurnalizarea tuturor modificărilor făcute.
Este pemisă introducerea contractelor de achiziție în leasing și urmărirea lor, precum și generarea automată a documentelor lunare (principal, dobânzi, comisioane).
Rapoartele de contracte evidențiază gradul de realizare al articolelor contractate în raport cu comenzile emise, cu documentele aferente și chiar cu gradul de încasare al acestora.
